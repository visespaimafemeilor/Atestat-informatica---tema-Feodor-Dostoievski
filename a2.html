<!DOCTYPE html>
<html lang="en">
<head>
    <meta name="viewport" content="width=device-width, initial-scale=1" />
    <meta http-equiv="content-type" content="text/html; charset=utf-8" />
    <title>Feodor Dostoevski</title>
    <link href="css/plugins.css" rel="stylesheet">
    <link href="css/style.css" rel="stylesheet">
</head>
<body>
    <div class="body-inner">
        <header id="header" data-transparent="true" data-fullwidth="true" class="dark submenu-light">
            <div class="header-inner">
                <div class="container">
                    <div id="logo">
                        <a href="index.html">
                            <span class="logo-default">FEODOR DOESTOEVSKI</span>
                            <span class="logo-dark">FEODOR DOESTOEVSKI</span>
                        </a>
                    </div>
                    <div id="mainMenu">
                        <div class="container">
                            <nav>
                                <ul>
                                    <li><a href="index.html">Prima pagină</a></li>
                                    <li><a href="viata.html">Viaţa</a></li>
                                    <li class="dropdown"><a href="#">Lucrări majore</a>
                                        <ul class="dropdown-menu">
                                            <li><a href="oamenisarmani.html">Oameni sărmani</a></li>
                                            <li><a href="insemnaridinsubterana.html">Însemnări din subterană</a></li>
                                            <li><a href="crimasipedeapsa.html">Crimă și pedeapsă</a></li>
                                            <li><a href="idiotul.html">Idiotul</a></li>
                                            <li><a href="demonii.html">Demonii</a></li>
                                            <li><a href="fratiikaramazov.html">Frații Karamazov</a></li>
                                        </ul>
                                    </li>
                                    <li class="dropdown"><a href="#">Crez</a>
                                        <ul class="dropdown-menu">
                                            <li><a href="a1.html">Politic</a></li>
                                            <li><a href="a2.html">Religios</a></li>
                                            <li><a href="a3.html">Filozofic</a></li>
                                        </ul>
                                    </li> 
                                    <li><a href="mostenire.html">Moștenire</a></li>
                                    <li><a href="galerie.html">Galerie foto</a></li>
                                    <li><a href="contact.html">Contact</a></li>
                                </ul>
                            </nav>
                        </div>
                    </div>
                </div>
            </div>
        </header>
        <section id="page-title" data-bg-parallax="images/a8.jpg">
            <div class="container">
                <div class="page-title">
                    <h1>CREZUL RELIGIOS</h1>
                </div>
            </div>
        </section>

        <section class="container-fluid">

            <div class="container">
                <div class="row">
                    <div class="col-lg-12 text-justify">

                        <p class="lead">În viziunea lui Dostoievski, religia și naționalitatea sunt legate indisolubil, deoarece o națiune se naște prin intermediul unei religii:</p>
                        <p class="lead"><em>„La originea fiecărui popor, a fiecărei naționalități, ideea morală precede mereu apariția etnicității, pentru că tocmai această idee este cea care creează naționalitatea. Ideea morală emerge întotdeauna din ideile mistice, din credința că omul este veșnic, că nu este o simplă ființă pământească, ci una contectată unor alte lumi și eternității. Această credință este întotdeauna și oriunde formulată sub forma religiei; [...] o nouă naționalitate se naște în plan civic chiar în momentul înfiripării unei noi religii.”
                            — F. M. Dostoievski, Jurnalul unui scriitor, Două jumătăți, august, 1880
                            </em></p>

                        <p class="lead">În romanul <em>Demonii</em>, personajul Șatov, un reprezentant al lui Dostoievski, mărturisește că și-a modelat convingerile după două afirmații aruncate în treacăt de enigmaticul Stavroghin: « Un ateu nu poate fi rus. » și « Chiar și cine nu este ortodox nu poate fi rus. » Deși, prin identificarea religiei cu națiunea, cele două propoziții rezonează cu citatul de mai sus din <em>Jurnalul unui scriitor</em>, este îndoielnic că Dostoievski le-ar fi adoptat literalmente. De altfel, Stavroghin îi reproșează lui Șatov, în paginile aceluiași capitol, că « reduce noțiunea de Dumnezeu la un simplu atribut al nației », demonstrându-i că nu a atins încă stadiul unei credințe autentice în divinitate.</p>
                      
                        <p class="lead">În plan cognitiv, Dostoievski pare să fi preluat conceptul filozofului slavofil Ivan Kireievski de întregire a spiritului (цельность духа), conform căruia înțelegerea adevărului nu se poate realiza decât prin apelul la toate cele trei forme ale cunoașterii: rațional, instictiv și spiritual. Deseori chiar, scriitorul privilegiază lumea spiritului în detrimentul logicii, deoarece, așa cum afirmă Șatov în Demonii, « niciodată rațiunea n-a fost în măsură să definească binele și răul, sau numai să separe binele de rău. ». Adept al unui iraționalism aproape kierkegaardian, Dostoievski afirmă:m></p>

                        <p class="lead"><em>„Dacă mi-ar demonstra cineva că Hristos Se află în afara adevărului și ar fi real că adevărul se află în afara lui Hristos, aș prefera să rămân cu Hristos, decât cu adevărul.”
                            —F. M. Dostoievski, Scrisoare din 20 februarie 1854
                            </em></p>

                        <p class="lead">În ciuda unor astfel de exemple de iraționalitate religioasă, trebuie remarcată schimbarea convingerilor religioase ale scriitorului de-a lungul timpului: la început de carieră, atât în anii în care se face simțită influența ideologiilor opuse autocrației (socialism utopic francez, socialism materialist german) cât și în timpul (sau după) perioada de pedeapsă, Dostoievski respinge superstițiile populare și religia formală a Bisericii Ortodoxe, considerată a fi fatalistă și mistică și „o religie a fricii și groazei” (în cuvintele lui J. Frank); el se identifică în această perioadă mai degrabă cu mentalitățile secularizate ale epocii, influențate de știintele occidentale, ale lumii intelectuale și educate din care era parte; un motiv principal al condamnării lui Dostoievski de către justiția țaristă a fost de altfel citirea publică a scrisorii lui Belinskii către Gogol, în care criticul face o clară distincție între Hristos și învățătura lui pe de-o parte și Biserica Ortodoxă pe de cealaltă, aceasta din urmă percepută fiind drept stâlp al despotismului autocratic și al superstiției. Mai târziu însă, spre sfârșitul vieții (după 1867), Dostoievski va apăra tradițiile religioase simpliste ale țărănimii și mai mult chiar, le va împărtăși chiar superstițiozitatea: scriitorul manifestă astfel credința în ideea că visele au valoare premonitorie și devine influențat de orice semn care îi pare a proveni dinspre supranatural. În ultimii zece ani de viață, Dostoievski era de altfel convins că „Antihristul se născuse”, iar sfârșitul lumii (apocalipsa biblică) urma să aibă loc curând (obsesii dostoievskiene pe care narodnicii vremii le considerau drept „delir” și „halucinații epileptice”). Se insinuează astfel un alt factor care poate explica atașamentul ferm al lui Dostoievki pentru formele populare de religiozitate, în afară de influența importantă a educației tradiționaliste din familie si anturajul primilor săi ani de viață, anume atacurile epileptice și boala nervoasă, care i-au ocazionat scriitorului în mod repetat atât halucinații auditive cât și vizuale, unele dintre ele luând forma unor veritabile stări de extaz; Dostoievski le va interpreta drept confirmări ale existenței Raiului, și în consecință a unei lumi supranaturale. În opinia mai multor biografi opera dostoievskiană însăși reprezintă totuși o dovadă a permanentei lupte dată între scepticism și credință în conștiința scriitorului, remarcat fiind de către aceștia și faptul că multe personaje ale marilor lui romane și nuvele deși credincioase, ele nu sunt însă și neaparat ortodoxe în credințele lor, deși nu trebuie scăpată din vedere nici constatarea, deja veche, că tehnica narativă dostoievskiană (considerată înnoitoare și unică de anumiți cercetători), se pretează cu greu la analize din care să poată fi desprinsă cu precizie opinia sau poziția scriitorului: deși respinsă de marxiștii sovietici atunci când a fost emisă, în plină epocă stalinistă, teza lui Mihail Bahtin (care observa că scrierile lui Dostoievski sunt polifonice, astfel încât personajele lui nu sunt simple reprezentări ale rolurilor distribuite de autor și purtătoare ale vocii acestuia, ci veritabile conștiințe autonome, purtătoare fiecare a propriei ei viziuni despre lume), rămâne un avertisment valabil pentru orice astfel de tentativă de a-l caracteriza pe omul Dostoievski apelând la scrierile lui de ficțiune și nu la cele politice. </p>
                        
                        <p class="lead">Dostoievski a folosit adesea în cărțile sale citate și aluzii biblice, influența principală aparținând în special celor patru Evanghelii sau Apocalipsei lui Ioan. În Frații Karamazov, limbajul slavon bisericesc se amestecă adesea cu rusa vernaculară, dar aceste nuanțe se pierd după traducere: spre exemplu, dublete ca jitié (житие, viață sacră) - jizn` (жизнь, viață), lik (лик, fața lui Hristos sau fața spirituală a omului) - lițó (лицо, față), lobzánie (лобзание, sărut cu funcție ritualică) - poțelúi (поцелуй, sărut), slovesá (словеса, cuvinte sfinte) - slová (словa, cuvinte), uspénie (успение, adormire) - smert` (смерть, moarte) etc. rămân nediferențiate pentru un cititor necunoscător al limbii ruse.</p>
                        
                    </div>
                </div>
            </div>
        </section>

        <footer id="footer">
            <div class="footer-content">
                <div class="container">
                    <div class="row">
                        <div class="col-lg-6">
                            <div class="row">
                                <div class="col-lg-6">
                                    <div class="widget">
                                        <div class="widget-title">Meniu</div>
                                        <ul class="list">
											<li><a href="viata.html">Viaţa</a></li>
                                            <li><a href="mostenire.html">Moștenire</a></li>
                                            <li><a href="galerie.html">Galerie imagini</a></li>
                                        </ul>
                                    </div>
                                </div>
                                <div class="col-lg-6">
                                    <div class="widget">
                                        <div class="widget-title">&nbsp;</div>
                                        <ul class="list">
                                            <li><a href="oamenisarmani.html">Oameni sărmani</a></li>
                                            <li><a href="crimasipedeapsa.html">Crimă și pedeapsă</a></li>
                                            <li><a href="idiotul.html">Idiotul</a></li>
                                            <li><a href="demonii.html">Demonii</a></li>
                                        </ul>
                                    </div>
                                </div>
                            </div>
                        </div>
                        <div class="col-lg-6">
                            <div class="widget">
                                <div class="widget-title">FEODOR DOSTOEVSKY</div>
                                <p class="mb-5">Dacă ai citit vreodată un roman scris de Feodor Dostoievski, atunci sigur ţi-ai dat seama că în spatele cărţilor se află un om complicat. Acest mare scriitor are un mod unic de a descrie şi analiza vieţile personajelor sale, asfel că la final, cititorul are impresia că ştie un pic mai multe despre viaţă. Romanele sale au fost traduse în peste 170 de limbi şi milioane de copii se vând încă în toată lumea. Toată lumea a auzit despre “Crimă şi pedeapsă”, “Idiotul” sau “Fraşii Karamazov”, dar puţine lucruri se ştiu despre viaţa sa.</p>
                                <a href="viata.html" class="btn btn-inverted">Viaţa</a>
                            </div>
                        </div>
                    </div>
                </div>
            </div>
        </footer>
    </div>
    <a id="scrollTop"><i class="icon-chevron-up"></i><i class="icon-chevron-up"></i></a>
    <script src="js/jquery.js"></script>
    <script src="js/plugins.js"></script>
    <script src="js/functions.js"></script>
</body>
</html>